






4 Temmuz 2024 PERŞEMBE

























4 Temmuz 2024 PERŞEMBE


Resmî Gazete


Sayı : 32592




YÖNETMELİK




Karabük Üniversitesinden:
KARABÜK
    ÜNİVERSİTESİ ÖN LİSANS, LİSANS EĞİTİM-ÖĞRETİM VE SINAV
YÖNETMELİĞİNDE
    DEĞİŞİKLİK YAPILMASINA DAİR YÖNETMELİK
MADDE 1- 6/9/2021 tarihli ve 31590
    sayılı Resmî Gazete’de yayımlanan Karabük Üniversitesi Ön Lisans, Lisans
    Eğitim-Öğretim ve Sınav Yönetmeliğinin 8 inci maddesinin üçüncü fıkrası
    aşağıdaki şekilde değiştirilmiştir.
“(3) Ders ekleme-silme dönemini takip eden 5 iş günü
    içerisinde öğrencinin talepte bulunması halinde ilgili yönetim kurulunun
    kararı ile kayıt yenileme işlemi yapılabilir.”
MADDE 2- Aynı Yönetmeliğin 20 nci
    maddesinin birinci fıkrasının (b) bendinin (3) numaralı alt bendi aşağıdaki
    şekilde değiştirilmiştir.
“3) Üniversite seçmeli dersler: Senato tarafından
    belirlenen esaslara göre öğrencilerin kendi isteği ve danışmanının onayıyla
    aldığı kredisiz sertifika dersleridir.”
MADDE 3- Aynı Yönetmeliğin 23 üncü maddesinin onuncu fıkrası
    aşağıdaki şekilde değiştirilmiştir.
“(10) Sınavlarda kopya çekme girişiminde bulunan,
    kopya çeken, kopya çekenlere yardım eden, kendi yerine başkasını sınava
    sokan, başkasının yerine sınava giren veya sınav sırasında genel düzeni
    bozan, sınav salonunda iletişim araçları bulunduran öğrenciler hakkında
    tutanak tutulur ve bu öğrencilere o sınavdan 0 notu verilir. Ayrıca, bu
    durumdaki öğrenciler hakkında 2547 sayılı Kanunun 54 üncü maddesi hükümleri
    uygulanır.”
MADDE 4- Aynı Yönetmeliğin 28 inci maddesinin ikinci fıkrası
    aşağıdaki şekilde değiştirilmiştir.
“(2) Üniversiteden kendi isteği ile ayrılmak
    isteyen öğrenciler, Öğrenci İşleri Daire Başkanlığına şahsen veya noter
    onaylı vekaletnameyle birlikte yazılı başvuruda
    bulunarak kayıtlarını sildirebilir. Öğrencinin, kayıt sildirme isteğine
    ilişkin dilekçesinin kayda girdiği tarih ilişik kesme tarihi olarak
    belirlenir ve Öğrenci İşleri Daire Başkanlığınca öğrencinin Üniversite ile
    ilişiği kesilir. Bu durumdaki öğrencilere kayıt esnasında vermiş oldukları
    belgeler iade edilir. Üniversiteden kaydının silinmesi halinde ödemiş
    olduğu öğrenci katkı payı/öğrenim ücreti iade edilmez. Bu şekilde ayrılan
    öğrencinin yeniden kaydı yapılmaz.”
MADDE 5- Bu Yönetmelik yayımı tarihinde yürürlüğe girer.
MADDE 6- Bu Yönetmelik hükümlerini Karabük Üniversitesi
    Rektörü yürütür.
 









 











